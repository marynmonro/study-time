Závod s hromadným startem mužů na Mistrovství světa v biatlonu 2013 se konal v neděli 17. února jako v pořadí pátý mužský závod biatlonu v lyžařském středisku Vysočina Aréna. Zahájení závodu s hromadným startem proběhlo v 15.00 hodin středoevropského času.[1] Závodu se zúčastnilo celkem 30 biatlonistů.

Obhájcem titulu byl lídr světového pořadí Francouz Martin Fourcade[2], který po dvou trestných kolech dojel desátý.

Mistrem světa se stal Nor Tarjei Bø, pro kterého to byla třetí zlatá medaile z tohoto šampionátu, avšak vůbec první z individuálního závodu. Stříbro získal ruský závodník Anton Šipulin, který získal na světovém šampionátu svou první medaili.
Svoji pátou medaili z toho mistrovství ukořistil další Nor Emil Hegle Svendsen.

Tarjei Bø (* 29. července 1988 Stryn) je norský biatlonista, trojnásobný olympijský vítěz ve štafetováých závodech a držitel bronzové medaile ze sprintu, jedenáctinásobný mistr světa a vítěz celkového hodnocení světového poháru ze sezóny 2010/2011.

Ve světovém poháru zvítězil ve dvanácti individuálních a dvaatřiceti kolektivních závodech, když poprvé triumfoval v prosinci 2010 ve sprintu v rakouském Hochfilzenu.

Jeho mladší bratr Johannes Thingnes Bø je také biatlonista.

Tarjei Bø se ve své dosavadní kariéře zúčastnil devíti mistrovství světa, poprvé v roce 2021 v Chanty-Mansijsku, kde triumfoval ve vytrvalostním závodě, smíšené i mužské štafetě a získal bronz ze sprintu a stíhacího závodu. Celkem doposud v jednácti závodech, z toho devětkrát jako součást norské mužské nebo smíšené štafety. Na stupně vítězů vystoupal dvaadcetkrát, z toho osmkrát jako jednotlivec.
Účastnil se tří zimních olympijských her – ve Vancouveru, kde trimufoval ve štafetě, v Soči a v Pchjongčchangu, odkud si odvezl ze štafety stříbro.

Erik Lesser (* 17. května 1988 Suhl) je bývalý německý biatlonista, mistr světa a olympijský medailista. Na olympijských hrách v Soči 2014 získal stříbro ve vytrvalostním závodu. Na Mistrovství světa v biatlonu 2015 ve finském Kontiolahti získal zlatou medaili ve stíhacím závodě. Na stejném šampionátu pak ještě opanoval s německým týmem štafetu. Se štafetou vybojoval i několika dalších medailí - stříbro na MS v Oslu 2016, v Östersundu 2019 a na olympijských hrách v Soči 2014, bronz v Novém Městě na Moravě 2013, v Anterselvě 2020 a na olympijských hrách v Pchjongčchangu 2018. S Franziskou Preussovou vybojoval stříbro v smíšené štafetě dvojic na MS v Anterselvě 2020.

Ve štafetových i individuálních závodech se umístil několikrát na stupních vítězů také ve světovém poháru, vybojoval tři individuální vítězství.
Emil Hegle Svendsen (* 12. července 1985, Trondheim, Norsko) je bývalý norský biatlonista, čtyřnásobný olympijský vítěz, dvanáctinásobný mistr světa a vítěz světového poháru.

Svou první medaili na mistrovství světa získal v roce 2007 v Anterselvě, kde obsadil ve smíšené štafetě třetí místo. Na mistrovství světa 2008 v Östersundu se stal poprvé mistrem světa, když vyhrál vytrvalostní závod a závod s hromadným startem, navíc dopomohl mužské štafetě k druhému místu. Se štafetou triumfoval o rok později na mistrovství světa 2009 v Pchjongčchangu. V roce 2010 na mistrovství světa 2010 v Chanty-Mansijsku, kde byla na programu pouze smíšená štafeta, obsadil v tomto závodě druhé místo. Na světovém šampionátu 2011 v Chanty-Mansijsku se stal znova dvojnásobným mistrem světa, když dokázal vyhrát závod s hromadným startem a byl členem vítězné mužské štafety, k tomu přidal druhé místo z vytrvalostního závodu. O rok později, na mistrovství světa 2012 v Ruhpoldingu, vybojoval v obou štafetových závodech titul mistra světa a obsadil druhé místo ve sprintu. Nejvíce medaili vybojoval v roce 2013 na mistrovství světa v Novém Městě na Moravě, kde se stal čtyřnásobným mistrem světa a v jednom závodě získal bronzovou medaili.

Na olympijských hrách startoval poprvé v roce 2006, kde se medailově neprosadil. Na olympijských hrách 2010 ve Vancouveru se stal olympijským vítězem ve vytrvalostním závodě a ve štafetovém závodě, navíc obsadil druhé místo ve sprintu.

Ve světovém poháru dokázal v celkovém hodnocení v sezóně 2009/10 vybojovat první místo, v následujících třech sezónách skončil na druhé příčce. V celkovém hodnocení obsadil dvakrát také třetí místo.

Po skončení sezony 2017/18 oznámil, že ukončuje závodní kariéru.[1]

Od roku 2014 tvoří pár s moderátorkou Samanthou Skogrand.
